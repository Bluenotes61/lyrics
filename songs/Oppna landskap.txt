Öppna landskap
SV
Ulf Lundell

Jag trivs bäst i öppna landskap
nära havet vill jag bo
några månader om året
så att själen kan få ro.

Jag trivs bäst i öppna landskap
där vindarna får fart,
där lärkorna står högt i skyn
och sjunger underbart.

Där bränner jag mitt brännvin själv
och kryddar med Johannesört
och dricker det med välbehag
till sill och hembakt vört.
Jag trivs bäst i öppna landskap,
nära havet vill jag bo.

Jag trivs bäst i fred och frihet
för både kropp och själ,
ingen kommer i min närhet
som stänger in och stjäl.

Jag trivs bäst när dagen bräcker,
när fälten fylls av ljus,
när tuppar gal på avstånd,
när det är långt till närmsta hus

men ändå så pass nära
att en tyst och stilla natt
när man sitter under stjärnorna
kan höra festens skratt.
Jag trivs bäst i fred och frihet
för både kropp och själ.

Jag trivs bäst när havet svallar
och måsarna ger skri,
när stranden fylls av snäckskal
med havsmusik uti,

när det klara och det enkla
får råda som det vill,
när ja är ja och nej är nej
och tvivlet tiger still.

Då binder jag en krans av löv
och lägger den vid närmsta sten
där runor ristats för vår skull
nå´n gång för länge sen.
Jag trivs bäst när havet svallar
och måsarna ger skri.

Jag trivs bäst i öppna landskap
nära havet vill jag bo.