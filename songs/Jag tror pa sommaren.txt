Jag tror på sommaren
SL
Mats Ohlin

Kortast och blekast vintersol
finns en decemberdag,
kallad för Tomas Tvivlaren
för att hans tro var svag.
Han skulle aldrig någonsin
trott på en sol, en vår.
Ändå förvandlas vintern till
sommar vartenda år.

Jag tror, jag tror på sommaren.
Jag tror, jag tror på sol igen.
Jag pyntar mig i blå kravatt
och hälsar dig med blommig hatt.
Jag tror på dröm om sommarhus
med täppa och med lindars sus,
en speleman med sin fiol
och luften fylld av kaprifol.

Midsommarafton natten lång,
kärlek dans och sång.
Solen som plötsligt börjar gå
upp och ner på en gång.
Pojken med flickans hand i sin
viskar och får till svar
löften han gått och hoppats på
under det år som var.

Jag tror, jag tror på sommaren...