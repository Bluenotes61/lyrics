Ångbåtsblues

Framför Grand Hotell, flottast här i nord
ligger Vaxholm två, välkommen ombord!
Där är kaptenen, där en matros,
Gud bevare oss, Ångbåtsblues!
Tidpunkt för avfärd är ännu ej bestämt,
men leve alla gamla ångbåtar som seglar alltjämt

Vill ni åka med, bort någonstans
till någon brygga där det finns dans?
Dragspelsmusik, lantlig tradition,
bada utan kläder, lunginflammation.
Tjo, tjim i kajutan tills natten blir dag.
Leve de ångdrivna båtarnas bolag!

Flickor och gossar, vart ska ni åka?
Jo, vi ska till Möja. Supa, slåss och bråka.
Slåss med polisen, det vill vi alla.
För dom sätter dit oss när vi blir kalla.
Vi samlas flera tusen på ett litet fält,
sen har vi sexparty i varenda tält.

Lasten består av brännvinspaket,
lådor och väskor, levande get.
Man skickar frugan till sommarstugan,
så går man och tar en på Operabaren.
Så fort hon har stuckit så sitter man där.
Bara nu inte båtjäveln går på ett skär.

Farväl nu alla, ångvisslan tutar,
vilken slagsida, hela båten lutar.
Blir det haveri eller kollision
så finns det en flytväst åt var tionde person.
Livbåtar saknas tyvärr denna gång,
men vi har servering i vår aktersalong.

Ifall du skulle råka bli hungrig
Ifall du skulle råka bli sjösjuk
Ifall du skulle råka bli sugen