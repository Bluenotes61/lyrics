Ett gammalt hus
SE

Jag bor i ett gammalt hus
med skorsten på taket och teve-antenn.
Bor du i ett gammalt hus,
kan detta va’ nånting du känner igen.

Vi på teve titta'. Bilden dog, vi hitta'
inget fel eller varför
detta hände, så till slut vi kände; vi får
ringa en reparatör.
Vi ringde Börje.

Börje han sa, er antenn den
är inte bra, bara släng den.
Visst kan väl jag byta den men
först måste skorstenen
nog fogas om. Annars kan den
rasa ihop efterhand. En
murare kan ta sig an den.
Här är ett nummer till Bengt.

Murar-Bengt sa att fogningen inte gick att göra.
Plåten runt vår skorsten var i för dåligt skick.
Ni får ringa till någon som bockar plåt och byter
ut den innan jag kan foga skorstenen åt er.

Så jag ringde till Dragan som kom och skulle fixa
plåten. Men han sa direkt när han såg vårt tak:
Läkten under de pannorna, den är helt igenom
rutten. Byt den innan hela taket rasar ner.

Jag bor i ett gammalt hus 
där taket kan rasa i nästa sekund.
Det är inte sus och dus.
På nätterna sover man inte en blund.

Så jag ringde till en  snickare som sa att
läkten kan jag byta ut.
Men en hake, ja förutom taket, är att
hängrännorna är helt slut.
De måste bytas.

Dragan han titta på rännan.
Den är det stopp i så den kan
jag inte byta förrän man
rensat i rören. Så
Innan jag gör något mera
måste ni huset dränera,
lägga om rören med mera.
Micke är duktig på sån’t.

Micke kom med sin bobcat och grävde upp hela
våran trädgård, gräset, gångar och vår rabatt.
Det såg ut som en skyttegrav ifrån något världskrig.
Men till sist kunde
Micke lägga nya rör
och Dragan laga rännorna
och snickarn rädda taket och sen
Dragan fixa skorstenen
så Bengt han  kunde foga den
och Börje byta vår antenn
så tevebilden kom igen.
För runt tvåhundratusen spänn
så är nu allting bra igen
och vi kan se på Bonde söker fru.

Köp aldrig ett gammalt hus!