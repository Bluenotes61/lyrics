Aldrig på en A-brunn
SE
Ehlde

Jag tror inte på
astrologer och inte på magi.
Jag tror inte på
några andar och scientologi.

Jag tror inte på
sju års otur om speglar går i kras.
Jag tror inte på
de schamaner som vrålar i extas.
 
Nej nej nej
Nej nej nej
Nej nej nej
Nej!

Jag tror inte på
Tor och Oden eller nån profet.
Jag tror inte på
någon himmel och liv i evighet.

Jag tror inte på 
det ockulta och antroposofi.
Jag tror inte man
måste spotta om katten går förbi.

Inga prelater, homeopater
och kvacksalvare.
Apologeter, vidskepligheter
skrock och sagor, vättar, jättar
Men...
Jag går aldrig på en A-brunn
Nej, jag går aldrig på en A-brunn
Aldrig, aldrig på en A-brunn
Nej, nej, nej
Jag går aldrig på en A-brunn
Men jag går på varje K-brunn
Men aldrig nånsin på en A-brunn
Nej!

Jag tror inte på
troll och tomtar, nån ängel eller fe.
Jag tror inte på
Hare Krishna eller på Jahve.

Jag tror inte att
man kan sia om framtiden i kort.
Jag tror inte att
någon healer kan få nå’t vettigt gjort.

Jag tror inte på
de som talar med döda i seans.
Jag tror inte på
de som talar i tungor och i trance.

Jag tror inte på
de som dyrkar och faller ner på knä.
Jag tror inte på
peppar, peppar eller ta i trä.

Men...

Jag går aldrig på en A-brunn 
Nej, jag går aldrig på en A-brunn
Aldrig, aldrig på en A-brunn
Nej nej nej
Jag går aldrig på en A-brunn
Men jag går på varje K-brunn
Men aldrig nånsin på en A-brunn

Nej, alla vet att
otur det får man från en A-brunn
Men man får lycka från en K-brunn
Stå och hoppa på en K-brunn
Ja, vill du ha lycka, se till att
gå på varje K-brunn
Men håll dig borta från en A-brunn
Jag går aldrig på en A-brunn! 
