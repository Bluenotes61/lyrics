Flicka från Backafall
SV
Gunnar Turesson Gabriel Jönsson

Flicka från Backafall, briggen Tre Bröder,
kryssar ikväll i Karibiska sjön.
Medan en landvind från kustern i söder,
stryker som sunnan där hemma kring ön.
Luften är kryddad av tusende salvor,
men jag ger bort dem var endaste en.
Mot att få vandra bland Backafalls malvor,
allt medan månen går vakt över Hven.

Vänta mej inte till sommaren Ellen,
då skall jag ännu ha linjen i norr.
Men när du står invid kyrkan om kvällen,
tänk då att jag är en yr ollonborr,
som utan lov tar en törn mot din tinning,
och - medan du med små händerna slår -
letar sej ner under bluslivets linning,
allt medan månen i malvorna går.

Känn att inkräktaren bara vill veta,
om dina bröst är som malvornas blom.
Var gång du känner min tanke vill leta,
hem från sin vakt vid mesanseglets blom.
Känn att det blott är din gosse som sänder
hälsningen att han som bärgad kapten,
landar en gång under Backafalls stränder,
allt medan månen går vakt över Hven. 