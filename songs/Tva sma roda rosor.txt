Två små röda rosor
SV
Anders Börje

Det kom en gång en lycklig man
i en blomsterhandel in
Han skulle köpa blommor han
åt den kvinna som han älskar
Men hur’n färg han skulle ta
om det han ganska tveksam var
När han så ett råd vill ha
får han i affär’n till svar

Är den sköna oskuldsfull
så tar ni med er hela famnen full
utav de vitaste blommor som här står att få
Den artigheten ska hon nog förstå
Men om hon är sisådär
och mer än gärna gör vad ni begär
så tar ni med er rätt och slätt
en charmant bukett
utav röda rosor

Den unge mannen tveksam står
den som lyder råd är vis
och han stod och tänkte på
allt som hänt den sista tiden
Men så tog han sitt parti
och såg på blommorna en gros
och i verkligt bryderi
rodna’ han och sa som så

Om jag riktigt er förstått
så duger här det enbart vita blott
ty hennes själ är så ren som en nyfallen snö
så jag får tacka och säga adjö
Men i dörren stannar han
och viskar tyst, så blygsamt som han kan
Men om nu rätt ska vara rätt
stick i min bukett
två små röda rosor