Det börjar verka kärlek, banne mig
SL

I förrgår sa jag plötsligt nej till killarna
när dom skulle ha ett party
Se’n satt jag en hel kväll och konverserade
med din mamma och var artig

Det börjar verka kärlek, banne mej!
sånt som man ser på bio, tänka sej
Jag är väl misstänksam
men tanken sticker fram
Men för all del, jag kan ha fel

I går kväll gick jag med dej på en snyftare
fast jag ville gå på pang-pang
Och sen satt jag och hörde på en stråkkvartett
jag som bara gillar dang-dang

Det börjar verka kärlek, banne mej!
sånt som det står i böcker, tänka sej
Jag fattar ingenting
jag är väl lite ding
Men för all del, jag kan ha fel

I morse sjöng jag när jag borsta’ tänderna
och sen fick jag arbetsdille
Sen ringde jag till dej om inte nånting alls
bara för jag plötsligt ville

Det börjar verka kärlek, banne mej!
sånt där som händer andra, tänka sej
Det mesta pekar på
att jag är kär och så
Men för all del, jag kan ha fel