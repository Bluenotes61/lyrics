Sakta vi gå genom stan
SJ
Monica Zetterlund

Åh det är skönt när mitt Stockholm är grönt
sakta gå hem genom stan
En kyss sen går man sakta igen
sakta en tur genom stan

Åh det är natt och på avstånd hörs skratt
Och man går hem genom stan
En doft av hö från nån ljuv skärgårdsö
smyger sig tyst intill stan

Precis som din arm så lätt och så varm
känns sommarens vind mot min kind
Och natten står still den finns inte till
en tystnad en skugga en vind

Den är så kort och den glider tyst bort
när trastarna vakna i stan
Klockan är två hela himlen är blå
sakta vi går genom stan

Sakta hitåt ror en man i en båt
stannar och ser på en svan
Allt är tyst och jag tiger nyss kysst
sakta vi går genom stan

På Västerbron i den himmelska ron
en spårvagn går ensam och tom
Alla hus målar natten i ljus
hemligt går träden i blom

Här bor en miljon
säg hör de den ton som Stockholm nu spelar för dem
De far härifrån långt bort härifrån
men Stockholm det är ju vårt hem

Vart vi än går vet jag Stockholm är vår
när vi går hem genom stan
Här går vi med en tyst melodi
ensamma i hela stan

Så stannar vi till vid fåglarnas drill
vi känner en doft av viol
Och glada vi hör en jublande kör
då stiger en gnistrande sol

Åh det är skönt när mitt Stockholm är grönt
sakta en natt då i stan
En kyss sen börja vandra igen
sakta gå hem genom stan
sakta gå hem genom stan
sakta gå hem genom stan 