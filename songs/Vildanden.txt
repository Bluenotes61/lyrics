Vildandens sång
VS

Till nordliga landen vi foro om våren
att häcka i säven, som förut om åren
Vi byggde vårt bo
uti kärlek och tro

En afton så sakta vi summo i säven
En båt syns i fjärran och framme i stäven
en jägare stod
och han sökte vårt blod
En jägare stod
och han sökte vårt blod

Och strax på minuten det blixtrar och knallar
Min make är skjuten, hans ångestrop skallar
Jag manade då
till flykt mina små

De kära som flydde jag ej kunde följa
Min sargade vinge jag ej kunde dölja
I djupet jag dök
ifrån blixtar och rök
I djupet jag dök
ifrån blixtar och rök

Sen dess har jag varit båd fjärran och nära
runt sjöarna farit och sökt mina kära
Men aldrig ändå
har jag mött mina små

För människor akta av detta jag lärde
I vasskydd så sakta jag drar nu min färde
till obebodd ö
uti villande sjö
Till obebodd ö
uti villande sjö