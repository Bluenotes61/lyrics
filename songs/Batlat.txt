Båtlåt
SVJ
Robban Robert Broberg

Det var en båt som sa till en annan;
"Vad du var stilig. Vi borde borda varann,
gjorda för varann och köla lite grann,
som bara båtar kan."
Badda bam bam bam bam
Badda bam bam bam.

Andra båten sa; 
"Klart att jag vill va med och kryssa.
Kyssa din stiliga för, i en stillsam slör,
vi varann förför
som bara båtar gör."
Badda bam ... 

"Och sen när det blir lä
ja, då kan vi klä av oss seglen.
Ligga en stund vid en boj, skepp o'hoj.
Gnida vår fernissa lite grann och fnissa,
kasta (t)ankar.
Bli lite vågade, ha lite skoj, oj, oj, oj!"

"Vi kan lägga till i äktenskapets hamn,
vid en brygga,
bygga ett båthus som vi kunde ligga i,
och tjära ner varann'
som bara båtar kan."
Badda bam ...

"Och hur vi sedan få
en och kanske två egna små jollar,
jollrande efter på släp
i ett navelrep,
e en hemlighet,
som bara båtar vet."
Badda bam bam bam
Badda bam bam bam. 