En macka
SE
Ehlde

Jag är en snäll person, ja vänlig och trevlig.
Har mycket lätt till skratt och vill alla väl.
Men mitt i min idyll 
då vänds hela världen emot mig.
Jag blir irriterad,
helt obalanserad
och väldigt frustrerad.
Jag blir som en tickande bomb.

Men då tar jag mig en macka
eller kanske en banan.
Jag vandrar runt i en dimma,
jag är nära att svimma,
hela världen den är elak som fan.
Men när jag tar mig en macka,
ja då tittar solen fram.
Och jag tackar tusenfalt
det som hälper emot allt; 
en jämn blodsockerhalt.

Jag tutar på cyklister,
kallar p-vakter fascister.
Vill nån fråga nåt så säger jag nej.
Jag gör fingret åt små tanter,
dissar gatumusikanter,
undrar varför alla hatar just mig.

Skäller ut folk efter noter,
de är alla idioter.
Tränger före om jag hamnar i kö.
Mördar datorn med en slägga,
grannens hus det vill jag ägga.
Men helst vill jag bara ligga och dö.
Det är otroligt synd om lilla mig!

Men när jag tar mig en macka,
blir jag allas bästa vän.
Jag vaknar upp ur min trans,
är på nytt i balans
och jag älskar hela världen igen.
Ja, när jag tar mig en macka,
blir jag lycklig som ett barn.
Himlen lyser härligt blå
när jag börjar återfå 
rätt blodsockernivå.