Karnevalsmelodin 1994
SVU
Magnus Ehlde

När kan man släppa alla hämningar
utan att ställa till skandal
och låta glädjen flöda som en fontän,
jo i en Lundakarneval.
När almar och magnolia
har vaknat upp och slagit ut, 
då börjar allt det roliga
med fest i varje sal, 
extasen är total,
allt går i berg och dal till slut.

Det är Lundakarneval i Lundagård
och genom berg och dalar ska vi festa, ha skoj, oj!
Äntligen är det vart fjärde år
och karnevalen återuppstår.

Trampar du runt i varda´ns grottekvarn
och tycker tillvaron är grå?
Mot denna åkomma har vi medicin
som är den bästa du kan få.
Skriv in dig som student vid en 
karnevalistisk fakultet.
När majsol mot oss ler igen då
närmar sig tentamen, 
och vi tar examen,
i det bästa som vi vet.

Det är Lundakarneval i Lundagård
och genom berg och dalar ska vi festa, ha skoj, oj!
Äntligen är det vart fjärde år
och karnevalen återuppstår i nya kläder
som Bergochdalkarneval.