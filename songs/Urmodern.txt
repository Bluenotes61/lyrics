Urmodern

För fyra miljarder år sen så hände av en slump
att några molekyler slog sig samman i en klump
och detta var så lyckat att det blev en funktionell
första prototyp till världens första cell

Och cellen börja dela sig, det blev ett himla liv
Av en så blev det många, i detta kollektiv
De flesta de var kass och dog men någon var perfekt
och en av dessa är din äldsta släkt

Och cellens barn, de börja mutera
evolvera, selektera
Några slog ihop sig till en fisk
som tog sig upp på land, liknade ett isterband
En del blev grodor eller reptiler
En del dog ut och blev till fossiler
Men just din farfars förfader blev kvar 
Vilket flyt!

För tänk på att apmamman som var urmoder till
Oss alla ja hennes urmoder likna en sill
Och tänk dig att sillens urmoder var en bacill
Där har du tjocka släkten

Ja tänk på att apmamman som var urmoder till
Oss alla ja hennes urmoder likna en sill
Och tänk dig att sillens urmoder var en bacill
Så ofattbart att just du finns till


Om urmor apan träffat nån annan
om sillen drunknat när den höll andan
om din urbacill åt penicillin
då var det inte du som satt här och lyssna nu

Det finns biljarder kombinationer
av gener över generationer
och detta lotteri det valde dej
Vilken grej!

För tänk på att apmamman som var urmoder till
Oss alla ja hennes urmoder likna en sill
Och tänk dig att sillens urmoder var en bacill
Där har du tjocka släkten

För tänk på att apmamman som var urmoder till
Oss alla ja hennes urmoder likna en sill
Och tänk dig att sillens urmoder var en bacill
Där har du tjocka släkten

Ja tänk på att apmamman som var urmoder till
Oss alla ja hennes urmoder likna en sill
Och tänk dig att sillens urmoder var en bacill
Så ofattbart att just du finns till