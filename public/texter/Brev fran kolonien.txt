Brev från kolonien

Hejsan morsan, hejsan stabben!
Här är brev från älsklingsgrabben.
Vi har kul på kolonien,
vi bor tjugoåtta gangstergrabbar i en...

... stor barack med massa sängar.
Kan ni skicka mera pengar?
För det vore en god gärning,
jag har spelat bort vartenda dugg på tärning.

Här är roligt vill jag lova,
fastän lite svårt att sova.
Killen som har sängen över mej
han vaknar inte han när han behöver nej...

Jag har tappat två framtänder
för jag skulle gå på händer
när vi lattjade charader,
så när morsan nu får se mej får hon spader.

Uti skogen finns baciller
men min kompis, han har piller
som han köpt utav en ful av typ,
och om man äter dom blir man en jättekul typ.

Jag är inte rädd för spöken,
och min kompis han har kröken
som han gjort utav potatis
och den säljer han i baracken nästan gratis

Våran fröken är försvunnen
hon har dränkt sig uti brunnen
för en morgon blev hon galen
för vi släppte ut en huggorm i matsalen

Föreståndar´n han har farit
han blir aldrig va' han varit,
för polisen kom och tog hand
om honom för en vecka sedan när vi lekte skogsbrand.

Uti skogen finns det rådjur
i baracken finns det smådjur,
och min bäste kompis Tage
han har en liten fickkniv inuti i sin mage.

Honom ska dom operera
Ja, nu vet jag inge' mera
Kram och kyss och hjärtligt tack sen,
men nu ska vi ut och bränna grannbaracken!