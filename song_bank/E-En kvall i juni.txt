En kväll i juni *
A

Det var en kväll i juni
då när sommarn är som bäst,
hon dansade för morfar
som hon gillar allra mest.
Hennes morfar satt och nynna´
på en sommarmelodi,
Plötsligt spratt det till i gubben,
han blev ung och han blev fri.

Han tog av sig sin kavaj,
sparka´ av sig båda skorna
och så spotta han ut snuset, sa:
Min sköna får jag lov?
Hon var vacker, han var stolt,
rak i ryggen som en fura,
det var sommar, det var glädje
och dom dansade och sjöng.

Ella-la-la-la-la-la
Ella-la-la-la-la Ehlde
Ella-la-la-la-la Ehlde
Ella-la-la-la-la-la

Ja, du skulle sett din mormor,
hon var lika grann som du,
när hon dansade i gräset
likadant som du gör nu.
Hennes hår var blekt av solen,
hennes mun av smultron röd,
hon var ljuv liksom en lilja,
hennes kärlek var som glöd.

Så jag tog av mig min kavaj,
sparka´ av mig båda skorna
och så spotta´ jag ut snuset,
sa: Min sköna får jag lov?
Hon var vacker, jag var stolt,
rak i ryggen som en fura.
Det var sommar, det var glädje
och vi dansade och sjöng:

Ella-la-la-la-la-la
Ella-la-la-la-la Ehlde
Ella-la-la-la-la Ehlde
Ella-la-la-la-la-la
